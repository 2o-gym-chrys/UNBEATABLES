**ΑΞΙΟΛΟΓΗΣΗ ΔΗΜΟΣΙΑΣ ΤΟΥΑΛΕΤΑΣ**

Δημιουργήσαμε ένα online ερωτηματολόγιο για να μπορούν οι χρήστες της δημόσιας τουαλέτας να την αξιολογούν .Δημιουργήσαμε έναν qr κώδικα με ένα ανοιχτό λογισμικό QR code generator, και βάλαμε το ερωτηματολόγιό μας στον κώδικα QR. Θα τοποθετήσουμε ένα αυτοκόλλητο στην πίσω πλευρά της πόρτας της τουαλέτας της δημόσιας τουαλέτας και θα παροτρύνουμε τον κόσμο να σκανάρει και να αξιολογήσει την τουαλέτα. Με αυτόν τον τρόπο θα έχουμε άμεσα κριτικές και θα γνωρίζουμε τα προβλήματα που υπάρχουν ή δημιουργούνται και θα μπορούμε να επεμβαίνουμε αναλόγως.

**Τι συμβαίνει σήμερα:** Δεν υπάρχει τρόπος για τους χρήστες να εκφράσουν τη γνώμη τους ή να αναφέρουν προβλήματα.

**Ανάγκη:** Διαρκής βελτίωση και παρακολούθηση της ποιότητας των υπηρεσιών.

**Η λύση μας:** QR code που οδηγεί σε online ερωτηματολόγιο αξιολόγησης.

**Γιατί είναι σημαντικό:** Ενδυναμώνει τους χρήστες, προάγει τη διαφάνεια και την υπευθυνότητα της διαχείρισης.

Διδακτικό σενάριο και φύλλο εργασίας βασισμένο στην πρόταση 3 και στην αξιολόγηση ενός χώρου:
   
**https://drive.google.com/file/d/1sGLjf0Q46qQTg3z5KPL8erWQzDauVuZ4/view?usp=sharing**



**ΛΟΓΟΙ ΓΙΑ ΤΗΝ ΑΞΙΟΛΟΓΗΣΗ ΤΗΣ ΔΗΜΟΣΙΑΣ ΤΟΥΑΛΕΤΑΣ**

**Βελτίωση της καθαριότητας**

Οι χρήστες μπορούν να εντοπίζουν και να αναφέρουν προβλήματα καθαριότητας σε πραγματικό χρόνο. Έτσι οι υπεύθυνοι καθαρισμού ενημερώνονται άμεσα και παρεμβαίνουν γρήγορα.

**Αξιολόγηση της ποιότητας καθαρισμού**

Οι υπεύθυνοι μπορούν να παρακολουθούν σε πραγματικό χρόνο την ικανοποίηση των χρηστών και να διαπιστώνουν αν η ομάδα καθαριότητας κάνει σωστά τη δουλειά της ή χρειάζεται υποστήριξη/εκπαίδευση.

**Αναγνώριση προβλημάτων που δεν είναι πάντα ορατά**

Οι τεχνικές βλάβες (π.χ. χαλασμένο καζανάκι, σπασμένος νιπτήρας, έλλειψη σαπουνιού ή χαρτιού) μπορεί να μη γίνουν αμέσως αντιληπτές από το προσωπικό. Μέσα από την αξιολόγηση, οι χρήστες ενημερώνουν για τέτοια ζητήματα άμεσα.

**Προγραμματισμός συντήρησης με βάση πραγματικά δεδομένα**

Με βάση τις αξιολογήσεις, ο υπεύθυνος μπορεί να αποφασίσει πότε χρειάζεται πιο συχνός καθαρισμός .Επίσης αν από τις αξιολογήσεις προκύπτει συχνό πρόβλημα σε ένα συγκεκριμένο σημείο (π.χ. βρύση, σαπούνι), ο υπεύθυνος μπορεί να δώσει προτεραιότητα εκεί, εξοικονομώντας χρόνο και χρήμα.

**Ανάδειξη των καλών παραδειγμάτων**

Όταν οι χρήστες αξιολογούν θετικά μια τουαλέτα, αυτό ενισχύει την εικόνα της και ενθαρρύνει τους υπεύθυνους να συνεχίσουν τη σωστή συντήρηση. Μπορεί επίσης να λειτουργήσει ως παράδειγμα προς μίμηση για άλλες εγκαταστάσεις.

**Ενίσχυση της διαφάνειας και της εμπιστοσύνης**

Ένα σύστημα αξιολόγησης δίνει τη δυνατότητα στους πολίτες να συμμετέχουν ενεργά στη βελτίωση των δημόσιων υποδομών. Αυτό ενισχύει την εμπιστοσύνη τους προς τους δήμους ή τις διοικήσεις.

**Συλλογή χρήσιμων δεδομένων για λήψη αποφάσεων**

Οι αξιολογήσεις μπορούν να παρέχουν στατιστικά στοιχεία (π.χ. ποιες ώρες υπάρχει μεγαλύτερη ανάγκη καθαρισμού, ποια σημεία έχουν τα περισσότερα προβλήματα), βοηθώντας στον καλύτερο προγραμματισμό.

**Ενίσχυση της καινοτομίας**

Αν οι χρήστες μπορούν να προτείνουν ιδέες, μπορεί να προκύψουν πρωτότυπες λύσεις για την άνεση, την υγιεινή ή την προσβασιμότητα της τουαλέτας.

**Κριτήριο ποιότητας για τουρίστες και επισκέπτες**

Ιδιαίτερα σε τουριστικές περιοχές, οι αξιολογήσεις βοηθούν στο να αισθάνονται οι επισκέπτες ασφαλείς και σίγουροι ότι θα βρουν καθαρές και λειτουργικές τουαλέτες.

**Αύξηση της ικανοποίησης του κοινού**

Η συμμετοχή των χρηστών δείχνει ότι η γνώμη τους μετράει. Όταν νιώθουν ότι ακούγονται, είναι πιο θετικά διατεθειμένοι απέναντι στον χώρο και στον υπεύθυνο.


**Οι επισκέπτες της τουαλέτας θα μπορούν σκανάροντας τον παρακάτω κώδικα να αξιολογούν την δημόσια τουαλέτα.**

![QR Code Example](https://github.com/2o-gym-chrys/UNBEATABLES/blob/main/3.%CE%91%CE%BE%CE%B9%CE%BF%CE%BB%CF%8C%CE%B3%CE%B7%CF%83%CE%B7%20_%20%CF%84%CE%B7%CF%82%20%CF%84%CE%BF%CF%85%CE%B1%CE%BB%CE%AD%CF%84%CE%B1%CF%82/A%CE%9E%CE%99%CE%9F%CE%9B%CE%9F%CE%93%CE%97%CE%A3%CE%97%20%CE%94%CE%97%CE%9C%CE%9F%CE%A3%CE%99%CE%91%CE%A3%20%CE%A4%CE%9F%CE%A5%CE%91%CE%9B%CE%95%CE%A4%CE%91%CE%A3.png?raw=true)



Ο QR Κώδικας δημιουργήθηκε με:

**QR Code Generator**

Αυτό το project δημιουργεί QR Codes από URLs με χρήση της βιβλιοθήκης `QRCode.js`.

Τι περιέχει αυτός ο απλός κώδικας:

Ένα HTML αρχείο (γραμμένο από εμένα, ελεύθερο να το χρησιμοποιείς όπως θέλεις)

Μια JavaScript βιβλιοθήκη για QR codes:

qrcode.min.js από https://github.com/soldair/node-qrcode

Διατίθεται με MIT License, που είναι ανοιχτή άδεια χρήσης


**ΟΔΗΓΙΕΣ ΓΙΑ ΝΑ ΔΗΜΙΟΥΡΓΗΣΕΤΕ ΚΩΔΙΚΑ**

1.Άνοιξε το Σημειωματάριο (Notepad) ή έναν επεξεργαστή κειμένου

2.Κάνε αντιγραφή τον παρακάτω κώδικα


3.Αποθήκευσέ το ως:qr.html   (Πρόσεξε: άλλαξε την κατάληξη από .txt σε .html)

Π.χ. στο Σημειωματάριο:

"Αρχείο" > "Αποθήκευση ως..."

Όνομα αρχείου: qr.html

Αποθήκευση ως τύπος: "Όλα τα αρχεία"

Κωδικοποίηση: UTF-8

4. Άνοιξέ το με διπλό κλικ
Θα ανοίξει στον browser σου (Chrome, Edge, Firefox) και θα δεις μια φόρμα:

Πληκτρολογείς ένα URL

Πατάς "Φτιάξε QR"

Εμφανίζεται το QR code εκείνη τη στιγμή

Όλο το εκπαιδευτικό υλικό του έργου και η τεκμηρίωση διατίθεται με άδεια χρήσης 
[![License: CC BY 4.0](https://img.shields.io/badge/License-CC%20BY%204.0-lightgrey.svg)](https://creativecommons.org/licenses/by/4.0/)

Το λογισμικό του έργου διατίθεται άδεια χρήσης
[![License: GPL v3](https://img.shields.io/badge/License-GPLv3-blue.svg)](https://www.gnu.org/licenses/gpl-3.0)


(Πατώντας πάνω στις άδειες χρήσης μπορείτε να διαβάσετε τους όρους χρήσης των συγκεκριμένων αδειών)

**Χρησιμοποιούμενος Κώδικας**.**Ακολουθεί ο κώδικας HTML και JavaScript για τη δημιουργία του QR code:**


```html
<!DOCTYPE html>
<html>
  <head>
    <meta charset="UTF-8">
    <title>QR Generator</title>
    <script src="https://cdn.jsdelivr.net/npm/qrcode@1.5.0/build/qrcode.min.js"></script>
  </head>
  <body style="font-family: Arial, sans-serif; text-align: center; padding: 40px;">

    <h2>Δημιουργία QR Code</h2>
    <p>Γράψε μία διεύθυνση (URL) για να δημιουργήσεις έναν QR κωδικό</p>

    <input id="text" type="text" placeholder="https://example.com" style="width: 300px; padding: 10px;">
    <br><br>
    <button onclick="generateQRCode()" style="padding: 10px 20px; font-size: 16px;">Φτιάξε QR</button>

    <div id="qrcode" style="margin-top: 30px;"></div>

    <p style="font-size: 14px; color: gray; margin-top: 40px;">
      Κατασκευάστηκε με χρήση ανοιχτού κώδικα (MIT License) – Βιβλιοθήκη: 
      <a href="https://github.com/soldair/node-qrcode" target="_blank">QRCode.js</a>
    </p>

    <script>
      function generateQRCode() {
        const text = document.getElementById("text").value;
        document.getElementById("qrcode").innerHTML = "";

        if (text.trim() === "") {
          alert("Παρακαλώ γράψε ένα URL!");
          return;
        }

        QRCode.toCanvas(document.createElement('canvas'), text, function (error, canvas) {
          if (error) {
            console.error(error);
            alert("Κάτι πήγε στραβά!");
            return;
          }
          document.getElementById("qrcode").appendChild(canvas);
        });
      }
    </script>

  </body>
</html>




