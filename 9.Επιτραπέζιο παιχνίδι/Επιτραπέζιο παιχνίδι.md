Χωριστήκαμε σε ομάδες, κάναμε τις έρευνές μας, βάλαμε τη φαντασία μας να δουλέψει και καταφέραμε τελικά να δημιουργήσουμε αυτό το επαυξημένο επιτραπέζιο παιχνίδι με τίτλο:

**ΣΥΛΛΕΚΤΗΣ ΧΑΡΤΙΟΥ ΥΓΕΙΑΣ**

**Μαθησιακοί-Διδακτικοί στόχοι για τους δημιουργούς του παιχνιδιού**

Βαθύτερη κατανόηση της ύλης. Για να δημιουργήσουν ένα παιχνίδι βασισμένο στο μάθημα, οι μαθητές ερεύνησαν και κατανόησαν σε βάθος το θέμα.

Ανάπτυξη δημιουργικότητας. Ο σχεδιασμός απαιτεί φαντασία και καινοτομία, ενισχύοντας τη δημιουργική σκέψη των μαθητών, αλλά και του εκπαιδευτικού.

Προγραμματισμός και οργάνωση. Οι μαθητές έπρεπε να σχεδιάσουν κανόνες, μηχανισμούς και να οργανώσουν τη δομή του παιχνιδιού, αναπτύσσοντας δεξιότητες προγραμματισμού και σχεδιασμού έργου.

Επίλυση προβλημάτων και προσαρμοστικότητα. Κατά τη διάρκεια του σχεδιασμού αλλά και της υλοποίησης προκύπτουν προβλήματα που απαιτούν προσαρμογή και εύρεση λύσεων.

Ομαδική εργασία και επικοινωνία. Η συνεργασία για τη δημιουργία του παιχνιδιού απαιτεί σωστή επικοινωνία και κατανομή ρόλων μέσα στην ομάδα.

Ανάπτυξη δεξιοτήτων σχεδίασης και παρουσίασης. Οι μαθητές θα πρέπει να σκεφτούν τον σχεδιασμό του ταμπλό, των καρτών ή άλλων υλικών, καθώς και να παρουσιάσουν το παιχνίδι τους στους συμμαθητές τους ή στον εκπαιδευτικό.

Αξιολόγηση και βελτίωση. Μέσω της δοκιμής του παιχνιδιού, οι μαθητές μαθαίνουν να αξιολογούν τι λειτουργεί καλά και τι χρειάζεται βελτίωση, κάτι που είναι σημαντικό σε κάθε μαθησιακή διαδικασία.

Ανάπτυξη επιχειρηματικής σκέψης. Αν το παιχνίδι υποθετικά προοριζόταν για εμπορική χρήση, οι μαθητές θα μπορούσαν να μάθουν βασικές αρχές προώθησης, πωλήσεων και στόχευσης κοινού.

Επίσης

Ανάπτυξη επικοινωνιακών δεξιοτήτων.

Εξάσκηση δεξιοτήτων στρατηγικής.

Ανάπτυξη προγραμματιστικής σκέψης στα  ψηφιακά στοιχεία του παιχνιδιού.

Απόκτηση εμπειρίας στη λήψη αποφάσεων.

Κατανόηση της σημασίας της επιστημονικής έρευνας.

Βελτίωση της ικανότητας διαχείρισης συγκρούσεων.

Ανάπτυξη της δεξιότητας του ενεργητικού ακροατή.

Καλλιέργεια της ικανότητας να δέχονται και να προσφέρουν εποικοδομητική κριτική.

Εξάσκηση στην επιχειρηματολογία και πειθώ.

Κατανόηση της σημασίας της οργάνωσης και της διαχείρισης χρόνου.

Ενίσχυση της περιέργειας και της διάθεσης για μάθηση.

Κατανόηση της σημασίας της ευθύνης σε ένα ομαδικό έργο.

Καλλιέργεια δεξιοτήτων πρωτοβουλίας.

Κατανόηση της δυναμικής της ομαδικής εργασίας σε πραγματικές συνθήκες.




**ΕΓΧΕΙΡΙΔΙΟ**

**Παίκτες:** Μέχρι 4 παίκτες
**Στόχος του Παιχνιδιού:** Συλλέξτε όσο το δυνατόν περισσότερο χαρτί υγείας από τις τουαλέτες του σχολείου πριν φτάσετε στην έξοδο! Ο παίκτης με το περισσότερο χαρτί υγείας μετά από δύο γύρους στους διαδρόμους του σχολείου κερδίζει.

**Υλικά Παιχνιδιού**
1.	**Ταμπλό:** Διάδρομοι σχολείου αριθμημένοι από το 1 μέχρι το 30 που οδηγούν σε τουαλέτες .
2.	**Πιόνια:** Ένα για κάθε παίκτη.
3.	**Κάρτες «ΕΚΠΛΗΞΗ»:** Κάρτες που περιγράφουν αστείες καταστάσεις και τι πρέπει να κάνει ο παίκτης.
4.	**Μάρκες Χαρτιού Υγείας:** Συμβολίζουν το χαρτί που συλλέγεται.
5.	**Ζάρι: Για κίνηση**
6.	**Χρονόμετρο** 

**Προετοιμασία**
1.	Τοποθετήστε το ταμπλό στο κέντρο του τραπεζιού 
2.	Βάλτε τις μάρκες χαρτιού υγείας στο κόκκινο πλαίσιο που γράφει ΜΑΡΚΕΣ ΧΑΡΤΙΟΥ ΥΓΕΙΑΣ.
3.	Βάλτε τις ΚΑΡΤΕΣ ΕΚΠΛΗΞΗ στο κόκκινο πλαίσιο που γράφει ΚΑΡΤΕΣ. Ανακατέψτε τις Κάρτες και τοποθετήστε τις σε μια στοίβα.
4.	Τοποθετήστε το πιόνι σας στην ΕΙΣΟΔΟ του διαδρόμου.

**Πώς Παίζεται**
1.	Ρίξτε το ζάρι. Ο παίκτης που θα φέρει τον μεγαλύτερο αριθμό ξεκινάει πρώτος. Μετά ο δεύτερος μεγαλύτερος αριθμός κ.ο.κ.
2.	Κάθε παίκτης ξεκινάει έχοντας στην κατοχή του 3 μάρκες χαρτιού υγείας.
3.	Κάθε παίκτης ρίχνει το ζάρι και κινείται μπροστά (1-6 θέσεις). Αν φτάσει σε κελί με χαρτί υγείας , παίρνει μία μάρκα χαρτιού υγείας.
4.	ΕΚΠΛΗΞΗ: Αν πέσετε σε συγκεκριμένη θέση, τραβήξτε μία κάρτα έκπληξη και ακολουθείστε την οδηγία. 
5.	Αν φτάσεις στη θέση 30 ή την ξεπεράσεις βάζεις το πιόνι σου στην ΕΙΣΟΔΟ και ξεκινάς από την αρχή για τον τελικό γύρο στο σχολείο.
6.	Αν φέρεις ζαριά που θα σε πάει στη θέση 11 «PLAY QR» σκανάρεις το qr code και παίζεις το κρυπτόλεξο. Αν σε 4 λεπτά καταφέρεις να βρεις τις 8 κρυμμένες λέξεις , κερδίζεις 5 μάρκες υγείας και πηγαίνεις κατευθείαν στη ΕΞΟΔΟ, είτε για να τελειώσει το παιχνίδι είτε για να ξεκινήσεις το δεύτερό σου γύρο. Αν δεν τα καταφέρεις επιστρέφεις 2 μάρκες υγείας και επιστρέφεις στην ΕΙΣΟΣΟ για να ξεκινήσεις το γύρο στον οποίο βρίσκεσαι ήδη.
7.	Τέλος: Μετά από 2 γύρους στους διαδρόμους του σχολείου, μετρήστε τις μάρκες. Όποιος έχει το περισσότερο χαρτί κερδίζει.



